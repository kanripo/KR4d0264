# -*- mode: mandoku-view; -*-
#+TITLE: 浪語集
#+DATE: 2015-08-25 00:01:38.650058
#+PROPERTY: ID KR4d0264
#+PROPERTY: BASEEDITION WYG    
#+PROPERTY: JUAN 卷八
<pb:KR4d0264_WYG_008-1a>¶
欽定四庫全書¶
　浪語集卷八¶
　　　　　　　　　　　　宋　薛季宣　撰¶
　詩¶
　　至樊口三首¶
一霎重為退谷遊扁舟一葉浪如舟人生百嵗渾如許¶
借問都來幾白頭¶
小囘中入大囘中激水那堪括面風退谷未煙聱叟笑¶
<pb:KR4d0264_WYG_008-1b>¶
釣臺寧是不英雄¶
長安當日碎樊山聞說孫郎鑿峴還舴艋架虛掀舞甚¶
可堪破舶問前灣¶
　　宿大城寺(寺乃郡/王故宫)¶
斷煙疎竹鎖樓臺鄀子如今安在哉明滅故城無限意¶
紫薇花傍夕陽開¶
新蟬無數咽新秋無國伊誰伴我愁夜靜月明風動竹¶
也疑離殿過歌喉¶
<pb:KR4d0264_WYG_008-2a>¶
　　春草曲¶
　　　二月二日未旦夢遊遇潦旋返見羣女魚貫舞¶
　　　入大第行歌春草之曲其聲宛轉清暢不類今¶
　　　之樂府寤而追記其詩¶
霰雪枝頭寒已老平蕪一夜鋪春草江梅著子怯東風¶
花落滿庭渾不掃¶
　　樊山春望¶
東鄂城東安樂宫李花練絢玉玲瓏畫圖長喜平蕪綠¶
<pb:KR4d0264_WYG_008-2b>¶
不覺身歸罨畫中¶
　　追和澹泊樓先祖詩韻¶
　　　花木蕭疎一逕深門前綠栁更森森旁人錯比¶
　　　陶潜宅澹泊仍無愛酒心(原/韻)¶
種栁栽花意已深曽樓岳立千丈森可須輪奐翬飛翼¶
㑹見逍遙天地心¶
　　赴調¶
三年蹤跡走泥塗走遍泥塗一事無今日又行當日路¶
<pb:KR4d0264_WYG_008-3a>¶
旁人為我一揶揄¶
　　王征引¶
盆傾暑雨兩襄陵三插苗心悉□生一草不遺禾黍地¶
若為芻秣事王征¶
　　喜聞¶
苦恨碔砆多亂玉幾能沙礫盡披金虞庠舊意無多子¶
也有蕭韶拊搏音¶
　　帳宿幡竿嶺¶
<pb:KR4d0264_WYG_008-3b>¶
長笑飛芻饋六軍也敺疲瘁逐征塵楸林卓帳秋風夜¶
山鳥驚啁可笑人¶
　　黄陂縣懷古¶
尼丘非復貳先生逐利滔滔盡舌耕還憶蔡侯當日事¶
郢州知隔幾年程¶
　　記夢¶
　　　二月八夜夢侍東坡先生論靖康後事走謂宗¶
　　　澤不死朝廷少假事權究其施為國家決不至¶
<pb:KR4d0264_WYG_008-4a>¶
　　　是先生未荅坐中或相詰難先生曰是所謂弸¶
　　　抨然者走問其說先生曰有詩人與樂工言樂¶
　　　詩人取琴鼓之其聲咿嚶然樂工之琴弸抨然¶
　　　也遂寤不詳何謂作詩記之¶
通夢周公不我欺咿嚶無若太音希誰人伎子知誰在¶
一枕鄰雞曙已暉¶
　　病興即事¶
東風細細筀牙綠畏日曛曛天晝清萬緒不舉坐兀兀¶
<pb:KR4d0264_WYG_008-4b>¶
林端鶗鴃兩三聲¶
　　無題¶
朦朧夜色暗浮雲咫尺氛埃怯戰塵深夜鳴榔到庭户¶
江湖知有釣魚人¶
　　魏勃¶
異姓侯王約重陳誰知興復自陪臣滕公剛笑輕齊尉¶
大勇直須庸妄人¶
怒激三軍豈足言漢庭股戰始能賢齊卿不及公侯貴¶
<pb:KR4d0264_WYG_008-5a>¶
擎跪偷生雄雉前¶
　　書温公集後¶
不用須藏用即行未分丘壑與朝廷聲名怪得生來盛¶
非但潜心醉六經¶
　　讀舒王日錄¶
立志嘐嘐必致君四方觀聴一時新周家道備驪戎變¶
流俗元來不悞人¶
　　讀鬼谷子¶
<pb:KR4d0264_WYG_008-5b>¶
捭闔乾坤若有神崎嶇長短困儀秦無聲無臭文王道¶
應是先生浪鼓脣¶
　　新嵗病起¶
牆外梅花渾欲飛縈人無奈栁依依窮愁三識新年面¶
猶喜常陪乳燕歸¶
　　桔橰¶
怪得朝來俯仰頻王明用汲有深仁無為抱甕先生笑¶
機械揶揄已玩人¶
<pb:KR4d0264_WYG_008-6a>¶
　　聞鳩¶
桃李無情花自妍竹根行復破苔痕新婦抱兒未歸去¶
愧死鵓姑啼滿園¶
　　長湖以南李花彌滿山谷誠臺望之皥如也¶
層氷峨峨春不融璧月皎皎夜常滿明河入望浩無津¶
欲往從之人甚逺¶
　　酴醿花謝有感¶
當初曽醉浣花春席地棠梨當錦茵今日酴醿飄似雪¶
<pb:KR4d0264_WYG_008-6b>¶
閒忙不比舊時人¶
　　巴口感事¶
曙煙帶栁日希微一簇魚蝦市井遲莫訝上官深致志¶
雲龍曽說鎖牙旗¶
　　十四日從諸同官登西山郊壇岡次孟監務韻¶
催人暖律葭飛灰高㑹蓮燈懶重陪閒到蘇仙舊遊處¶
熙熙不秪登春臺¶
菩薩巖泉湛佛乘澄泓無復現天燈强歌下里酬春雪¶
<pb:KR4d0264_WYG_008-7a>¶
便好為文弔剡藤¶
清遊無是亦無非陡絶圓壇一强躋赤壁望中公瑾在¶
戰塵何日靜征鼙¶
人間萬事盡浮埃顧影窮遊莫倦陪呉王百世不復在¶
只有九仞郊天臺¶
交神有道非闗我元夜虛張太乙燈擬學昌黎慟西華¶
扳援石磴多藟藤¶
不論人間是與非崇丘礧嵬尚慵躋登臨自有無窮意¶
<pb:KR4d0264_WYG_008-7b>¶
安得閒愁滚地鼙¶
　　讀史記¶
公旦征淮難疐尾仲尼去魯速吹毛聖賢出處平生事¶
間不容針却中膏¶
　　黄霸¶
稱職闗東漢吏良作公名損浩難量試看鶡雀為神雀¶
無是飛蝗食鳳皇¶
　　假日¶
<pb:KR4d0264_WYG_008-8a>¶
絁被蒙頭貪睡足莎庭卧鼔喏衙遲賔僚莫訝吾慵甚¶
忙裏偷閒亦暫時¶
　　將歸¶
閱世光陰雲掣電忘形蹤跡浪浮萍翩然行逐西風去¶
聊復人間得此生¶
　　戲寄清虛先生¶
鼾睡懶醒先處士囘光坐照老賔州(陳摶王鞏皆/有清虛之號)西來¶
大笑朝天子一宿不為桑下留¶
<pb:KR4d0264_WYG_008-8b>¶
　　聞前月時事君舉象先皆與南宫之選是日讀易¶
　　　詩春秋作四首¶
一陽萌動黄宫下正是寒威合減時閉戸先生莫惆悵¶
雷行龍躍定前期¶
我行永久亦何傷僕馬痡瘏不是忙田卒汙萊皇甫去¶
憗遺將若守吾王¶
憂河之濁欲清之每笑周人切見幾麟史究觀王室亂¶
異情元不是公非¶
<pb:KR4d0264_WYG_008-9a>¶
我不知人人知我體交無味亦何為朝陽鳴鳳翔千仞¶
却是梧桐寔未離¶
　　州圖次元修韻三首¶
導水要窮神禹迹驅山每恨始皇移晉家安石非無事¶
高鎮伸頭看著棊¶
瞿&KR0389;盡道色非色愚聖共知東是東一紙畫圖都掌大¶
誰言遮壁意無窮¶
箋書莫笑蟲魚注善學須通天地心到盡粤南并薊北¶
<pb:KR4d0264_WYG_008-9b>¶
始知前古是來今¶
　　書敬仲兄枕屏¶
野趣知兄愛泉石風屏少試秋毫力纎煤㸃染出雲天¶
萬里江山安枕席¶
　　歸計二首¶
浮雲何處是生涯念絶營營即是家洗脚渡頭歸去也¶
漢津無用逐靈槎¶
置錐無地也無錐幸可歸來特地疑船子月輪貧未破¶
<pb:KR4d0264_WYG_008-10a>¶
羅浮焉用石頭為¶
　　青田同七五兄作四首¶
為聞雙鶴訪青田便有孤雲竟目前灘水自鳴山自綠¶
短蓬斜拄得酣眠¶
烏雲送雨過前山白鳥將雛向逺灣獨立溪亭無箇事¶
湍流瀧石鎮潺潺¶
浩歌欵乃客銷䰟一抹煙林瞑逺村花為忘憂人一笑¶
不知風雨作黄昏¶
<pb:KR4d0264_WYG_008-10b>¶
谿翁夜傍清溪立千尺絲綸一紅粒天空月白不見人¶
無聲露滴蘋蓑濕¶
　　追和寶山晝睡¶
浮生化國總輕塵已自忘真那得真無物從教儘空洞¶
可須容著許多人¶
　　戲作贈别效東坡體次其韻¶
茹菜羮時嘗苦憶摴蒱無路塞行期難逄莫恨絲長斷¶
金鎖開緘自有時¶
<pb:KR4d0264_WYG_008-11a>¶
　　雨中鶴唳¶
十萬虛屯野次兵不逢苻詔夀陽城愁雲慘淡雨來急¶
鳴鶴一聲天未晴¶
　　啄木¶
蝎噆區區切考求飢腸一飽又何尤要能去蠧無遺種¶
寥落空林死便休¶
　　鸎¶
綿蠻巧語慶清春金線低垂栁色新定自知時厭流蕩¶
<pb:KR4d0264_WYG_008-11b>¶
歸來空谷混泥塵¶
　　讀鬼詩擬作二首¶
坐對悲風嘯晚山征鴻不記幾囘還青銅蝕破菱花面¶
慵掠烏雲綰髻鬟¶
王樂紛華苦未真至遊無眹亦無身細看浮世多塵坌¶
如我得歸能幾人¶
　　李斯¶
獵盡山東六暴强修明律令起秦皇還思稅駕知無地¶
<pb:KR4d0264_WYG_008-12a>¶
逐兔應當爾許忙¶
詩書灰燼便秦文便得秦王却誤身斯具五刑秦再世¶
六經還有表章人¶
剛從荀卿學帝王為羞貧賤速危亡威嚴無復人居上¶
自處應慙厠䑕方¶
　　燕太子¶
意氣寧知錯感人姬丹袐計謾危親亡燕拜送於期首¶
政使荆卿趣帝秦¶
<pb:KR4d0264_WYG_008-12b>¶
　　雨後憶龍翔寺¶
二峯髙峙夾禪扄長路潮音逐磬聲老僧睡起絶無事¶
不管波濤四面生¶
窣堵東西岋兩峰王宫今日&KR0394;王宫潮船八面來勍敵¶
都入禪師燕坐中¶
　　秋意¶
月娥素魄溢嬋娟金吹凄凉冷淡天野水暝煙楓葉暮¶
黄花紅蓼獨嫣然¶
<pb:KR4d0264_WYG_008-13a>¶
　　聞蟬¶
自闢筠鄉五畝陰蟬聲無處不相尋炎天喚起秋蕭索¶
便擬乘風遶鄧林¶
新蟬無數咽琅玕引惹涼生六月寒已自東山譽髙潔¶
未須丹翅擬笙鸞¶
　　村居秋暮¶
風囘偃水縠紋平林末它山筆架横場圃未閒黄葉下¶
鵓鳩啼雨忽啼晴¶
<pb:KR4d0264_WYG_008-13b>¶
　　睡香¶
君子清心省過祖師噩夢尋香莫問兩重公案且須一¶
曲霓裳¶
　　摴蒱¶
一局閒尋五木經橛□盧白意冥冥未能後擲如前擲¶
將奈長亭又短亭¶
　　公叔次開窓詩漫荅¶
不同夷甫坐談空爛醉鳬鷖滅没中聞說詩豪君是否¶
<pb:KR4d0264_WYG_008-14a>¶
好磨長劒倚崆峒¶
　　幽蘭次十八兄韻六言四首¶
宛在一人空谷居然九畹深林襟袖不盈披拂車轍無¶
蹤可尋¶
有美中郎芝砌言采淵明菊叢㑹取箇中香氣蕭然林¶
下家風¶
舞奏八風薌澤頌聲焱氏遺音允矣不夷不惠悠哉非¶
古非今¶
<pb:KR4d0264_WYG_008-14b>¶
超出世間凡品叵聞鼻觀餘香春入有花不艶院小無¶
人自芳¶
　¶
　¶
　¶
　¶
　¶
　浪語集巻八¶
